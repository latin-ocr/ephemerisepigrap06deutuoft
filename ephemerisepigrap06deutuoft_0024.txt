XVIII PRAEFATIO.

denda est Ἀρτέμιδος, quam mancam fuisse coniecerim. In his igitur ·
Deorum nomina inscripta sunt, cum in Latinis glandibus numinis men-
tio inventa sit nulla (cf. ad n. 43⁸⁶). — Denique insignia in Graecis
quoque glandibus repraesentata sunt tam adiuncta inscriptione quam sola
posita, sed maiore varietate; inveniuntur enim equus, bueranion, scorpio,
serpens, stella, fulmen, tridens, clava, pugio, bipennium trias, hastae
cuspis (folio similis), agricolarum furca (sicut in nummo Metaponti) 1).

ELENCHVS LOCORVM.

Locum, ubi glandes repertae sint, definire maximi esse momenti
manifestum est, itaque de hac re accurate inquisivi et quae sciri pos-
sint adnotavi. Saepe autem testimonium plane deficit, ex. gr. musei
Kircheriani olim curatores plerumque ne hoc quidem adnotaverunt, unde
accepissent glandem. In iis coniectura facienda est ex inscriptione, ex
plumbi aut litterarum forma, denique ex reliquarum eiusdem musei
glandium origine; ex gr. musei Santangeliani omnes Asculanas‚ musei
Perusini una excepta omnes Perusinas 6556 veri est simillimum. — Verum
etiam ubi testimonia exstant, cautione opus est et videndum, ne is locus,
ubi empta est glans, ipsa eius origo esse putetur, nam eiusmodi reculae
facile huc illuc portantur (cf. ex. gr. 6 40, 51 6. 7, 66 5), neve fraudibus
decipiamur, quandoquidem non solum falsarii sed etiam genuinarum
venditores, ut merci pretium augeant, originem fingere solent.

Subieci elenchum locorum, quibus glandes Latine inscriptas acce-
pimus repertas esse, adiunctis iis Italiae partibus, unde glandes vel in-
scriptione carentes vel non Latine inscriptae provenerunt.

1. De Asculo, Gorropoli, Tortoreto vide ad glandes Asculanas
p. 5 sqq. Quod ad Tortoreto attinet, h. l. addere libet, quae Neme-
sius Ricci, le antichita dell' ayro Palmense p. 17 memorat : Intorno al
pomerio della Getta (Palmae Picenae, quam 111 dorso montis, valles
Vibratae et Salinelli separantis, a Tortoreto occidentem versus sitam
esse censet), principalmente sul colle verso Levante, e nelle pianure
di Ripoli e Gammarone, si trovarono molta 9hiande missili di piombo,
ed alcuna hanno l’ epiyrafe di ιτΑι, Fui [vide n. 4, 4 et n. 6, 4].

2. Castello di Ocrio. Eam originem notatam legi in duabus glan-
dibus anepigraphis musei Kircheriani 11. 326 et 337. Intellegendus
videtur esse cum Fiorellio locus quidam provinciae Aquilanae, ubi
exstat vicus Ocre et mons Ocrio. Cf. Corp. IX p. 843.

3. Etruscas glandes Asculi repertas memoravi n. 45. Praeter eas
aliunde innotuerunt hae, quas 6 1·6 visum est h. 1. componere.

 

4) Glandis Atheniensis duas ululas exhibentis (Vischer, Schriften 11 p. 250) fides
mihi videtur suspecta esse, nam imagines incusae sunt.

