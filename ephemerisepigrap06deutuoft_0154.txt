100 GLANDES SPVRIAE.

videlicet hoc agentes, ut glandes suas antiquas esse empturo persuaderent; et glan-
des ipsae sane sunt antiquae. — Denique a. 4877 idem Venturinius sese glandes ante
tres quattuorve annos effossione a se facta repertas Parisios vendidisse mihi narravit.

Ita cum erroribus editorum tum negotiantium fraudibus immanis perturbatio uni·—
versum inscriptionum genus occupavit. Inscriptio genuina, ut ΡΟΜΡ, editur male lecta
diverse, modo ROMA, modo ΕΟΜΑ, 1110ᾱο τοΜ11; falsarii hos editorum errores sive
ficticiis sive genuinis glandibus inferunt, ut iam omnes illae lectiones falsae in plumbo
quoque reperiantur; hae falsae glandes pro genuinis habentur et eduntur, sed a quibus-
dam editoribus denuo perperam leguntur, ut 01111101( Desjardinius, οΡτεκνΑ Bergkius
effecerunt ex or‘ERGA; inscriptionem ex 1.·A·CALV11 fictam a falsario hanc cMVMLvn
male legerunt CMVR1LVS Desjardinius, DONVM Lvu Bergkius; denique eiusmodi falsae
falsarum lectiones ab eodem falsario in glandibus denuo excuduntur (OPEROR ,et
CMVR1LVS). Profecto in nullo alio inscriptionum genere et describentium edentiumque
culpa et falsariorum fraude errorum propago umquam latius patuit.

Quae cum ita sint, omnino diffidendum erit omnibus glandium inscriptionibus
nisi prolatae erunt ab eo, quem didicisse constet de his rebus recte iudicare; 'deinde
hoc tenendum erit, unam quamque eiusdem originis seriem, in qua una falsa de-
prehensa sit, universam tam diu suspectam esse habendam, donec ab homine perito
glandes ipsae examinatae sint; cf. quae dixi in comm. min. acad. 4876 p. 78.

Ad inscriptiones Vincenzinianas investigandas, explicandas, describendas non
minorem curam contuli quam si antiquae essent, nam hoc est vere operam perdere,
prava haec commenta neclegenter examinando in peius depravare3 a quo cum priores
sane non satis cavissent, ea quam supra, significavi confusione hoc inscriptionum
genus perturbaverant, non sine summo eoque improbo labore nobis iam expedienda.
At vero religionis esset, in inprimendis 1115 1) quidem fraudibus ita versari, ut litteris
maiusculis integra mutila cum omnibus scripturae minutiis accurate repraesenta-
rentur, ac putidam profecto diceres diligentiam in his talem collocatam, quippe quae
ab harum inscriptionum pretio abhorreret 1100 rei ipsi vel lectori conduceret. Nempe
hac editione id agitur, ut eae inscriptiones, quae ad hoc genus falsarum pertinent,
colligantur et priorum erroribus remotis recte lectae exhibeantur, omninoque 11300
materia ita proponatur, ut ea usi fraudes cognoscere ab iisque cavere possint. lis
autem hac, qua usus sum ratione (vide quae p. 407 31110 n. 64* notavi), plene satis-
factum esse confido. Ea commodo quoque lectoris consuluit indice subiectosque
omnia eiusdem inscriptionis exemplaria composita sunt. — Priorum editorum, prae-
cipue Desjardinii, in legendis inscriptionibus errores fere non attuli, quia hoc plane
a re ipsa et proposito nostro alienum est. Si quem tamen iuvabit, nostro elencho
cum editione illius comparato facile intellegere poterit, quae eius inscriptiones aut
aliter legendae sint aut omnino nullae sint (113111, quo de iam monui, multas ille
edidit, ubi ne incertae quidem lectionis vestigia exstant); praeterea inspiciat, si
velit, specimen errorum Desjardinii, quod exhibui in comm. minor. acad. Berol. 4875
p. 470—474. — Frustulorum, quae male excusa et incertae lectionis sunt, permulta
1110 0111151550 0011501113ηο11111 051. - Tabulis imagines heliotypicas ad ectypa2) effictas
repraesentavi tanto numero, quantus sufficere videretur ad incusarum speciem a ge-
nuinis distantem aliquatenus cognoscendam; sed per se patet, certum de his fraudi-
bus iudicium acquiri non posse imaginibus sed glandibus multis tam genuinis quam
ficticiis examinatis et inter se comparatis.

4) In n. i* sqq. res paullo aliter comparata est. Nam fere omnes diu notae,
saepiusque ab hominibus doctis editae adhibitaeve sunt, deinde cum a Vincenzinio
in suis glandibus repetitae sint, non parvi sunt momenti ad eius fraudes coarguendas.
Huc accedit, quod paucae sunt prae illarum copia ingenti. Quare in his quidem
alium edendi modum praeferendum esse duxi.

2) Foramina nonnulla minuta, quae ex. gr. tab. XIII, 44 in litteris Em apparent,
nata sunt in ectypis formandis; ab archetypis absunt.

