vm ’ PRAEFATIO.

 

lam prodit materia, quam per hos fere novem annos undecumque
collegi, subsicivis, ut consentaneum est, operis et itinerum ad alia
studia factorum opportunitate usus. Musea et publica et privata quae
maximi sunt momenti ipse adii omnia, ceterorum magnam partem:
examinavi glandes, quae exstant Asculi, Perusiae, Romae (in museo
Kircheriano), Neapoli, Monachii, Berolini, Londinii (in museo Britannico,
quod tamen longe plures possidet Graecas quam Latinas), Mediolani,
Bononiae, Florentiae, Mugnani, Basileae, Sigmaringae, Erbachii ad
Muemlingam, Mannhemii, Francosurti, Mogontiaci, Wiesbadis, Kessenichii
prope Bonnam. Transmissae quoque mihi sunt glandes a Feuardentio
Parisino, Bourguignonio Neapolitano, Vittorio Mugnanensi, Zahnio Grae-
ziensi, museis Sigmaffingensi, Ansbachensi, Monachensi, Berolinensi. Deni-
que glandium, quae asservantur Panormi, Cefalil, Catanzari‚ Tergeste, Vtini,
vindobonae, Parisiis (in publicis museis), apud S. Germanum, Luguduni,
Tolosae, Trivultii‚ Basileae, Leidae (ubi nullae exstant Latinae), Havniae,
Liverpoolii vel ectypa vel apographa mecum communicaverunt museorum
directores et amici, quibus viris pro beneficiis in hanc operam conlatis
gratias maximas libens ago, Operae igitur non peperci, ut glandium
quod ubique inveniri posset colligerem. Quodsi tamen aliquid, quod
bonae sit frugis, me latuerit, rogo eos, qui noverint, ut mecum com-
municent —- quod bonae sit frugis, dixi, nam spuriarum nuper ab
Asculano illo incusarum minime dubito quin etiam multo plures in museis
maxime privatis reconditae sint vel a negotiatoribus circumferantur.
Ipse cum ad duo milia earum examinaverim, satis superque secisse
mihi videor, quo fraudes evincerentur et alii eas agnoscere discerent.
Plures glandes adulteratas conquirere et edere nullius plane usus foret,
etiamsi exspectari posset novas inscriptiones multas acquiri posse, id
quod secus est, nam officinam Asculanam constat infinitum fere numerum
glandium excudisse sed formis longe paucioribus (fortasse circiter ducentis)
usam esse. —- Eas falsas, quae in museis publicis et publicorum fere loco
habendis pr1vatis adservantur, quotquot mihi notae sunt, exhibui, reli-
quarum eas tantum admisi, quae ab aliis iam editae erant, nisi quod
in quibusdam sed paucis res ipsa poposcit, ut universa series propo—
neretur. — Praeterea tam in genuinis quam in spuriis edendis operam
dedi, ut singula cuiusque musei exemplaria accurate significarentur ad-
scriptiS, quoad eius fieri poterat, catalogi numeris, ne ambiguum esset,
ad quod exemplar meum de indole et lectione iudicium referendum
est. Nam hoc solo modo (quem Garruccii sane evitare solent, ut latebram
commentorum suorum habeant) errores, qui tanto opere homines doctos
vexaverunt et ad iurgia quoque sollicitaverunt, glandibus genuinis spu-
riis, lectionibus veris salsis temere aut dolose confusis, deprehendi et
confutari potuerunt. ’

Lectio inscriptionum saepe difficilis est, quippe quarum litterae non
raro detritae sint et facile confundantur cum fortuitis plumbi particulis
eminentibus. Idcirco in his quam maxime opus est et oculis peritis

